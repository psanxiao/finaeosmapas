## Kopertina

Fina dhe Hartat 
Në zbulim të hartave të krijuara bashkarisht.

## Kontribuesit

Fina dhe Hartat. Në zbulim të hartave të krijuara bashkarisht.  

Teksti: Pablo Sanxiao
Ilustrimet: Iria Iglesias
Shtëpia botuese: The GHANDALF Association

Ky punim është shpërndarë në kushtet e liçensës Creative Commons 4.0 International,
(CC BY-SA 4.0 International)  
Harta në kopertinë e ka burimin nga: openstreetmap.org/copyright

Për më shumë informacione për këtë liçensë, ju lutem vizitoni:  
https://creativecommons.org/licenses/by-sa/4.0/deed.en  

Edicioni i parë: Janar 2025
Ilustrimet, dizajn, dhe faqosje nga estudio Gnomo

Financuar me Fonde Publike: AMTEGA (Xunta de Galicia)

## Faqja 3

Fina dhe Hartat
Në zbulim të hartave të krijuara bashkarisht.

Teksti: Pablo Sanxiao
Ilustrimet: Iria Iglesias



## Faqja 4

Fina është 12 vjeç.

Ajo e adhuron teknologjinë dhe shpenzon kohën e saj në tablet dhe kompjuter.   

Por ajo nuk i përdor ato vetëm për të luajtur lojra. Epo, paksa... por çfarë pëlqen ajo më tepër është të kërkojë dhe të mësojë gjëra të reja.

## Faqja 5

Fina shkon kudo me biçikletën e saj.  
Një nga vendet e parapëlqyera që të vizitojë është shtëpia e gjyshes së saj.  

"Gjyshe! Jam këtu! A ka biskota?"

## Faqja 6

Gjyshja e Finës jeton vetëm, dhe Fina e viziton përherë.  
Ajo adhuron të dëgjojë historitë e saj kur gjyshja e saj ishtë e vogël dhe jetonte në Amerikë.  

Gjyshja e saj kishte plot aventura.

Gjithashtu, ajo piqte biskota të shijshme.  

## Faqja 7

"Gjyshe! Çfarë ndodhi?"
"Mendoj se nuk ka energji elektrike," thotë gjyshja me qetësi.
"Mos... Unë doja të shikoja atë vendin që the ti në historinë tënde, por bateria e tabletit ka mbaruar."
"Mos u shqetëso! Mendoj se unë e di se si ta zgjidh këtë."

## Faqja 8

"Çfarë është ajo, gjyshe?" Pyet Fina nga kurioziteti.  
"Këto janë librat që unë solla nga Amerika. Une solla kaq shumë saqë nuk di ku t'i vendos. Ja ku është një libër që mund të të ndihmojë.

## Faqja 9

"Çfarë libri është ai, gjyshe?" Pyet Fina me sy që shndërrisin.  
"Është një atlas! Kur isha e vogël, hartat mund të gjendeshin nëpërmjet librave si këto. Atëherë nuk kishte mjete elektronike si tableti yt."

## Faqja 10

"Por gjyshe, këto harta janë shumë të vjetra, dhe atëherë nuk kishin teknologjinë si sot.
Pra si u krijuan hartat?"

"Epo, hartografët i vizatonin ato."

"Çfarë do të thuash se ato i vizatonin?" pyet Fina e mahnitur.  

Gjyshja qesh dhe fillon të shpjegojë.

## Faqja 11

Hartografët merrnin informacione nga shumë vende për të kuptuar si ishte bota.  
Ata biseduan me eksplorues, tregtarëve, dhe detarëve që i treguan atyre rreth aventurave që bënin, rrugëve që udhëtuan, dhe sa gjatë donin të arrinin vende të ndryshme.  

## Faqja 12

Më pas, ata morën të gjitha këto informacione dhe krijuan hartat e botës, duke i vizatuar ato me duar. Më parë, hartat kishin plot gabime, por ato kishin dhe plot detaje që erdhen nga njerëz që kanë qenë në ato vende.  

## Faqja 13

"Por gjyshe, të krijosh një harte duhet të ketë kërkuar shumë njerëz," tha Fina mendueshëm.  

"Sigurisht, Fina. Çdo person kontribuoi pak por me plot vlera dhe informacione, dhe së bashku, ato krijuan hartën e botës."

## Faqja 14

"Mirupafshim, gjyshe!" Unë kam për të studiuar shumë!" 
"Jam e sigurt se ti do të mësosh plot," 
"Dhe ec ngadalë me biçikletën tënde. Më informo kur të arrish në shtëpi." 
"Sigurisht, gjyshe!"

## Faqja 15

Kur Fina kthehet në shtëpi, ajo vrapon për në dhomën e saj për të studiuar harta të ndryshme. Një projekt i tërheq vëmendjen.  

Quhet OpenStreetMap, dhe është përshkuar si "një hartë e botës e krijuar nga njerëz si ti dhe falas për t'u përdorur nga të gjithë."  

## Faqja 16

Herën tjetër Fina viziton gjyshen e saj, ajo është e entuziasmuar.  
Ajo nuk mund të presë të tregojë për zbulimin e saj.

"Shiko, gjyshe! Kur po kërkoja, unë pashë këtë projekt.  
Nëpërmjet internetit, kushdo mund të ndihmojë të krijojë një hartë të botës duke vizatuar vendet që ato dinë.  
Është si ajo që më tregove ti për hartografët!"

## Faqja 17

"Por tani, me teknologji, është më e lehtë, gjyshe. Shiko!  
Unë krijova një llogari, dhe tani mund të shtoj informacione në hartë. E shikon? Në shtëpi, unë vizatova shkollën time, që nuk ishte në hartë, dhe shtova emrin e saj. Tani shfaqet në hartë!"

## Faqja 18

"Pra ti qenke një hartografe digjitale!" thotë gjyshja e lumturuar.  
"Kështu mendoj, gjyshe. Por... ti mund të bëhesh e tillë gjithashtu! A sheh diçka që mungon nga harta?"  

"Tani që e përmende... nuk shoh qendrën ku bëj unë pilates me shoqet e mia.
"Le ta shtojmë tani, gjyshe!"

## Faqja 19

Së bashku, ato shpenzojnë pasditen e tyre duke shtuar vende në hartë. Ato madje korrigjuan disa gabime të vogla që ato panë.  

Fina ndihmon gjyshen e saj të krijojë llogarinë e saj që ajo të shtoje më shumë vende duke përdorur kompjuterin e saj. 

## Faqja 20

Kur ato nuk dinin më ndonjë vend tjetër për të shtuar, ato vendosin të shkojnë jashtë për një ecje dhe zbulojnë vende së bashku.  
Fina sjell tabletin e saj dhe shikon në OpenstreetMap ndërsa ato ecin.  

Kur ato gjejnë një rrugë ose një vend të rëndësishëm që nuk është në hartë, ato ndalojnë për ta shtuar.  

## Faqja 21

Gjëja e fundit që ato shtojnë është një dyqan karameleje, ku Fina blen disa karamele për të ngrëne.  

"Dhe çfarë ndodh me të dhënat që ne shtojmë?"
"Do ta shohësh, Gjyshe. Të dhënat janë të hapura/lira. Kushdo mund t'i përdorë për çfarëdo arsye që duan pa paguar apo kërkuar leje. Ato thjeshtë duhet të thonë burimin e tyre.

## Faqja 22

Duke ngrënë karamelet e fundit nga qesja, Fina pyet,  
"A mund të shkojmë për më shumë ecje si kjo, gjyshe? Unë kuptova që ka shumë informacione të tjera për të shtuar në hartë."

Gjyshja jep përqafimin e saj plot dashuri dhe përgjigjet,  
"Sigurisht, kurdo që do. Jemi hartografë tani!" 

## Faqja 23

Nëse e pëlqyet historinë tonë dhe do që të bëhesh dhe ti një hartograf,  
mund të visitosh faqen e internetit të OpenStreetMap (https://openstreetmap.org/) dhe të fillosh te hartëzosh.  

Së bashku, mund të krijomë një hartë të botës që është aktuale dhe e saktë,  
për shkak të dijes lokale dhe bashkëpunimit.

## Faqja e pasme

Shoqata GHANDALF

Ne jemi një organizatë jofitimprurëse. Ne punojmë për promovimin e kulturës së hapur: 
Softuer i Lirë, Pajisje të Lira dhe të Dhëna të Hapura.
Për të arritur këtë qëllim, ne organizojmë një gamë të gjërë aktivitetesh, duke organizuar dhe bashkëpunuar në evente, punëtori, biseda... kudo që ndahet kultura/dija e hapur, mund të gjeni një "ghandalfeira".

Si një shoqatë galike, ne duam të promovojmë kulturën e hapur dhe të krijojmë  
më shumë dokumentacion teknik në gjuhën galike. Kjo është arsyeja pse ne ndërmarrim projekte botimi dhe përkthimi që lidhen me Softuerin e Lirë në gjuhën galike. Ju lutemi shikoni botimet tona të tjera.

Ne gjithashtu mendojmë se është shumë e rëndësishme të përhapim vlerat e Softuerit të Lirë dhe kulturës së hapur midis të rinjve,  
prandaj ne organizojmë biseda dhe punëtori në qendrat arsimore galike.

Nëse dëshironi të bashkëpunoni për shfrytëzimin e teknologjisë për të përmirësuar shoqërinë,  
Shoqata GHANDALF do të ishte e lumtur t'ju ofrojë gjithë ndihmën që mundemi.
